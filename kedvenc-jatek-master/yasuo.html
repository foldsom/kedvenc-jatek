<!DOCTYPE html>
<html lang="en">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Yasuo</title>
    <link rel="stylesheet" href="yasuo.css">
</head>

<body>
    <header>
        <nav>
                <div id="container">
            <h1>Yasuo</h1>
            <p>
            <div><img src="0f851f132c2a7060694637a4fe234cfa.jpg" alt="yasuo" id="yasuo"></div>
            A gyermek Yasuo általában elhitte, amit a falubeliek mondtak róla: vagyis a jobb napokon azt, hogy a
            létezése egy tévedésnek köszönhető, a rosszabbakon pedig azt, hogy ő egy végzetes, jóvátehetetlen hiba.

            Mint minden fájdalmas dologban, ebben is volt igazság. Özvegy édesanyjának már volt egy fia, amikor Yasuo
            későbbi édesapja őszi szélvészként berobbant az életébe. Azután, akárcsak az a magányos évszak, az ioniai
            tél beállta előtt a férfi is elhagyta a kis családot.

            Bár Yasuo idősebb féltestvére, Yone csupa olyasmit testesített meg – tisztelet, óvatosság, lelkiismeretesség
            –, amivel Yasuo nem büszkélkedhetett, a két testvér elválaszthatatlan volt. Ha a többi gyerek csúfolta
            Yasuót, Yone ott termett, hogy megvédje. Amit azonban Yasuo a türelem terén nélkülözött, azt eltökéltséggel
            pótolta. Amikor Yone megkezdte karforgatói tanulóéveit a falu elismert harcművészeti iskolájában, az ifjú
            Yasuo hűen követte, és odakint várt a monszunesőben, mígnem a tanárok megenyhültek, és kinyitották a kaput.

            Új társai nagy bosszúságára Yasuo őstehetségnek bizonyult, olyannyira, hogy ő lett az egyetlen tanuló, aki
            felkeltette a bölcs Souma, a legendás széltechnika utolsó tudójának figyelmét. Az öreg mester meglátta
            Yasuóban a lehetőséget, azonban az impulzív tanuló visszautasította a tanítást, és továbbra is féktelen
            maradt, mint egy forgószél. Yone arra kérte testvérét, vetkőzze le az arroganciáját, és egy juharfamagot
            ajándékozott neki, vagyis az iskola tanítása szerint az alázat legfontosabb jelképét. Másnap reggel Yasuo
            elfogadta a felkínált lehetőséget, így Souma tanítványa és személyi testőre lett.

            Amikor a noxusi megszállás híre az iskolába is eljutott, a Navori tartománybeli Placidiumon történtek
            sokakat fellelkesítettek, és a falu hamarosan az életerős ifjak kiontott vérét gyászolhatta. Yasuo szerette
            volna kardját az ügy szolgálatába állítani, de míg az osztálytársai és a bátyja elmehettek harcolni, addig ő
            azt a parancsot kapta, hogy maradjon otthon, és védelmezze a véneket.

            Az invázió háborúvá fajult. Végül egy esős éjszakán a szomszéd völgyből visszhangoztak a noxusi harci dobok.
            Yasuo elhagyta őrhelyét, mert balga módon azt hitte, megfordíthatja a harc kimenetelét.

            Csatának azonban nyomát sem találta – csak noxusi és ioniai holttestek ezrei hevertek mindenfelé. Valami
            borzalmas és természetellenes dolog történt azon a helyen, amit egyetlen penge sem lett volna képes
            megállítani. Úgy tűnt, hogy még maga a föld is megfertőződött.

            A kijózanodott Yasuo másnap tért vissza az iskolába, ahol a fennmaradó tanítványok kivont karddal vártak rá.
            A bölcs Souma meghalt, és Yasuónak azzal kellett szembesülnie, hogy nem csupán kötelességei elmulasztásával
            vádolják, hanem a gyilkosság elkövetésével is. Ráébredt, hogy ha nem cselekszik elég gyorsan, az igazi
            gyilkos megússza tettét, ezért kiverekedte magát a többiek gyűrűjéből, bár tudta, hogy ezzel még inkább
            alátámasztja látszólagos bűnösségét.

            A számkivetett Yasuo a háború pusztítását nyögő Ionia vidékeit bejárva kutatott a nyomok után, amelyek
            elvezethetik őt a gyilkoshoz. Mindeközben egykori szövetségesei folyamatosan vadásztak rá, így folyamatosan
            az életéért kellett küzdenie. Kész volt megfizetni ezt az árat, ám egy nap megtörtént, amitől a legjobban
            rettegett: saját testvére, Yone talált rá.

            Mivel kötötte őket a becsület, egy darabig csak kerülgették egymást. Amikor végül összecsaptak, Yasuo
            szélmágiája győzedelmeskedett Yone két pengéje felett, és kardjának egyetlen, villámgyors vágásával
            leterítette a testvérét.

            Yasuo bocsánatért esedezett, de Yone utolsó szavaival azt mondta, a bölcs Soumát a széltechnikával ölték
            meg, amit pedig egyedül Yasuo ismerhetett. Ezután Yone meghalt, anélkül, hogy feloldozást adhatott volna.

            Mestere és bátyja elvesztése után Yasuo olyan volt, mint egy hüvely nélküli kard. Zavarodottan járta a
            hegyeket, a háború és a személyes veszteség okozta sebeket pedig alkohollal kúrálta. Ott, a hófödte vidéken
            találkozott Taliyah-val, az ifjú shurimai kőmágussal, aki a noxusi hadseregből szökött meg. Valamilyen csoda
            folytán Yasuo meglátta benne a potenciális tanítványt, magában pedig a tanárt. Megtanította őt az elemi
            mágia megzabolázására, megismertette vele a szél kőformáló erejét, és a bölcs Souma tanításai végre
            meghozták gyümölcsüket.

            Egy shurimai isteni császár felemelkedéséről szóló híresztelés azonban mindent megváltoztatott. Yasuo és
            Taliyah útjai elváltak, ő pedig, mivel már megtanulta a leckét, a lánynak ajándékozta a kincsként őrzött
            juharfamagot. Míg Taliyah sivatagi otthonába tért vissza, Yasuo a saját faluja felé vette az irányt,
            eltökélve, hogy mindent rendbe hoz, amit elrontott, és megtalálja egykori mestere valódi gyilkosát.

            A tanácsterem kőfalai között arra derült fény, hogy a bölcs Souma halála baleset volt. Az elkövető, a Riven
            néven ismert számkivetett noxusi pedig mélyen megbánta, amit tett. Ezzel együtt Yasuo továbbra is magát
            hibáztatta, amiért úgy döntött, magára hagyja mesterét, és ezt az érzést csak súlyosbította a tény, hogy e
            végzetes döntés végül Yone halálához vezetett.

            Yasuo lezarándokolt Weh’lébe a Lélekvirág fesztiválra, bár nem fűzött nagy reményeket ahhoz, hogy a gyógyító
            rituálék majd könnyítenek a szívén. Ott találkozott egy démoni teremtménnyel, aki fel akarta falni őt: egy
            azakanával, amely fájdalommal és megbánással táplálkozik.

            Ám egy álarcos alak közbelépett, és szent haraggal megölte a teremtményt. Yasuo felismerte az álarcost: Yone
            volt az.

            Yasuo arra számított, hogy Yone bosszút akar állni, és meglepődött, amikor testvére elengedte őt egy keserű
            áldással.

            Miután semmije sem maradt az Első honban, Yasuo új kalandra indult. Nem tudja, merre viszi az útja, de a
            szél szabad szárnyát csak a bűntudata köti gúzsba.


            </p>
                </div>
        </nav>
    </header>
</body>

</html>